# -*- mode: mandoku-view -*-
#+TITLE: 宋書
#+DATE: 2015-09-23 09:41:40
#+PROPERTY: JUAN 92
<pb:KR2a0016_WYG_092-1a>¶
欽定四庫全書¶
　宋書卷九十二¶
　　梁　　　　沈　　　　　約　　　　撰¶
　列傳第五十二¶
　　良吏¶
髙祖起自匹庶知民事艱難及登庸作宰留心吏職而¶
王略外舉未遑内務奉師之費日耗千金播兹寛簡雖¶
所未暇而絀華屏欲以儉抑身左右無幸謁之私閨房¶
<pb:KR2a0016_WYG_092-1b>¶
無文綺之飾故能戎車嵗駕邦甸不擾太祖㓜而寛仁¶
入纂大業及難興陕方六戎薄伐命將動師經略司兗¶
費由府實役不及民自此區㝢宴安方内無事三十年¶
間氓庶蕃息奉上供傜止於嵗賦晨出莫歸自事而已¶
守&KR0535;之職以六朞為斷雖沒世不徙未及曩時而民有¶
所係吏無茍得家給人足即事雖難轉死溝渠於時可¶
免凡百户之鄉有市之邑謌謡舞蹈觸處成羣蓋宋世¶
之極盛也暨元嘉二十七年北狄南侵戎役大起傾資¶
<pb:KR2a0016_WYG_092-2a>¶
埽蓄猶有未供於是深賦厚斂天下騷動自兹至於孝¶
建兵連不息以區區之江東地方不至數千里户不盈¶
百萬薦之以師旅因之以㐫荒宋氏之盛自此衰矣晉¶
世諸帝多處内房朝宴所臨東西二堂而已孝武末年¶
清暑方構髙祖受命無所改作所居唯稱西殿不制嘉¶
名太祖因之亦有合殿之稱及世祖承統制度奢廣犬¶
馬餘菽粟土木衣綈繡追陋前規更造正光玉燭紫極¶
諸殿雕欒綺莭珠忩網户嬖女幸臣賜傾府藏竭四海¶
<pb:KR2a0016_WYG_092-2b>¶
不供其欲單民命未快其心太宗繼阼彌篤浮侈恩不¶
䘏下以至横流莅民之官遷變嵗屬竈不得黔席未暇¶
煖蒲宻之化事未易階豈徒吏不及古民偽於昔蓋由¶
為上所擾致治莫従今採其風迹粗著者以為良吏篇¶
云¶
王鎮之字伯仲琅邪臨沂人徴士宏之兄也曽祖廙晉¶
驃騎將軍祖耆之中書郎父随之上虞令鎮之初為琅¶
邪王衛軍行㕘軍出補剡上虞令並有能名内史謝輶¶
<pb:KR2a0016_WYG_092-3a>¶
請為山隂令復有殊績遷衛軍㕘軍本國郎中令加寧¶
朔將軍桓元輔晉以為大將軍録事&KR0257;軍時三吳饑荒¶
遣鎮之䘖命賑䘏而㑹稽内史王愉不奉苻㫖鎮之依¶
事糺奏愉子綏元之外甥當時貴盛鎮之為所排抑以¶
母老求補安成太守及元敗元將苻宏㓂亂郡境鎮之¶
拒戰彌年子弟五人並臨陣見殺母憂去職在官清潔¶
妻子無以自給乃棄家致喪還上虞舊基畢為子摽之¶
求安復令随子之官服闋為征西道規司馬南平太守¶
<pb:KR2a0016_WYG_092-3b>¶
徐道覆逼江陵加鎮之建威將軍統檀道濟到彦之等¶
討道覆以不經將帥固辭不見聼既而前軍失利白衣¶
領職尋復本官以討道覆功封華容縣五等男徴廷尉¶
晉穆帝何皇后山陵領將作大匠遷御史中丞秉正不¶
撓百寮憚之出為使持莭都督交廣二州諸軍事建威¶
將軍平越中郎將廣州刺史髙祖謂人曰王鎮之少著¶
清績必將繼羙吳隠之嶺南之弊非此不康也在鎮不¶
受俸禄蕭然無所營去官之日不異始至髙祖初建相¶
<pb:KR2a0016_WYG_092-4a>¶
國府以為諮議㕘軍領録事善於吏職嚴而不殘遷宋¶
臺祠部尚書髙祖踐阼鎮之以脚患自陳出為輔國將¶
軍琅邪太守遷宣訓衛尉領本州大中正永初三年卒¶
官時年六十六弟宏之在隠逸傳¶
杜慧度交阯朱䳒人也本屬京兆曾祖元為寜浦太守¶
遂居交阯父瑗字道言仕州府為日南九徳交阯太守¶
初九眞太守李遜父子勇壯有權力威制交土聞刺史¶
騰遯之當至分遣二子斷遏水陸津要瑗収衆斬遜州¶
<pb:KR2a0016_WYG_092-4b>¶
境獲寜除龍驤將軍遯之在州十餘年與林邑累相攻¶
伐遯之將北還林邑王范胡達攻破日南九徳九眞三¶
郡遂圍州城時遯之去已逺瑗與苐三子元之悉力固¶
守多設權䇿累戰大破之追討於九真日南連㨗故胡¶
達走還林邑乃以瑗為龍驤將軍交州刺史義旗進號¶
冠軍將軍盧循竊據廣州遣使通好瑗斬之義熈六年¶
年八十四卒追贈右將軍本官如故慧度瑗苐五子也¶
初為州主簿流民督䕶遷九真太守瑗卒府州綱佐以¶
<pb:KR2a0016_WYG_092-5a>¶
交土接㓂不宜曠職共推慧度行州府事辭不就七年¶
除使持莭督交州諸軍事廣武將軍交州刺史詔書未¶
至其年春盧循襲破合浦徑向交州慧度乃率文武六¶
千人距循於石碕交戰禽循長史孫建之循雖敗餘黨¶
猶有三千人皆習練兵事李遜子李奕李脱等奔竄石¶
碕盤結俚獠各有部曲循知奕等與杜氏有怨遣使招¶
之奕䓁引諸俚帥衆五六千人受循莭度六月庚子循¶
晨造南津命三軍入城乃食慧度悉出宗族私財以充¶
<pb:KR2a0016_WYG_092-5b>¶
勸賞弟交趾太守慧期九真太守章民並督率水歩軍¶
慧度自登髙艦合戰放火箭雉尾炬歩軍夹兩岸射之¶
循衆艦俱然一時散潰循中箭赴水死斬循及父嘏并¶
循二子親屬録事㕘軍阮静中兵㕘軍羅農夫李脱䒭¶
傳首京邑封慧度龍編縣侯食邑千户髙祖踐阼進號¶
輔國將軍其年率文武萬人南討林邑所殺過半前後¶
被抄略悉得還本林邑乞降輸生口大象金銀古貝䒭¶
乃釋之遣長史江悠奉表獻㨗慧度布衣蔬食儉約質¶
<pb:KR2a0016_WYG_092-6a>¶
素能彈琴頗好莊老禁斷滛祀崇修學校嵗荒民饑則¶
以私禄賑給為政纎宻有如治家由是威恵沾洽姦盗¶
不起乃至城門不夜閉道不拾遺少帝景平元年卒時¶
年五十追贈左將軍以慧度長子貟外散騎侍郎宏文¶
為振威將軍刺史初髙祖北征闗洛慧度板𢎞文為鷹¶
揚將軍流民督䕶配兵三千北係大軍行至廣州關洛¶
已平乃歸統府板𢎞文行九真太守及繼父為刺史亦¶
以寛和得衆襲爵龍編侯太祖元嘉四年以廷尉王徽¶
<pb:KR2a0016_WYG_092-6b>¶
為交州刺史宏文就徴㑹得重疾牽以就路親舊見其¶
患篤勸表待病瘉宏文曰吾世荷皇恩仗莭三世常欲¶
投軀帝庭以報所荷况親被徴命而可晏然者乎如其¶
顚沛此乃命也宏文母既年老見宏文輿疾就路不忍¶
分别相與俱行到廣州遂卒臨死遣弟宏猷詣京朝廷¶
甚哀之¶
徐豁字萬同東莞姑幕人也中散大夫廣兄子父邈晉¶
太子左衛率豁晉安帝隆安末為太學博士桓元輔政¶
<pb:KR2a0016_WYG_092-7a>¶
為中外都督諮議致敬唯内外武官太宰司徒並非軍¶
職則琅邪王不應加敬元諷中丞免豁官元敗以為祕¶
書郎尚書倉部郎右軍何無忌功曹仍為鎮南㕘軍又¶
祠部永世令建武司馬中軍㕘軍尚書左丞永初初為¶
徐羡之鎮軍司馬尚書左丞山隂令歴二丞三邑精練¶
眀理為一世所推元嘉初為始興太守三年遣大使廵¶
行四方并使郡縣各言損益豁因此表陳三事其一曰¶
郡大田武吏年滿十六便課米六十斛十五以下至十¶
<pb:KR2a0016_WYG_092-7b>¶
三皆課米三十斛一户内随丁多少悉皆輸米且十三¶
嵗兒未堪田作或是單逈無相兼通年及應輸便自逃¶
逸既遏接蠻俚去就益易或乃斷截支體産子不養户¶
口嵗減實此之由謂宜更量課限使得存立今若減其¶
米課雖有交損考之將來理有深益其二曰郡領銀民¶
三百餘户鑿坑採砂皆二三丈功役既苦不顧崩壓一¶
嵗之中每有死者官司檢切猶致逋違老少相随永絶¶
農業千有餘口皆資他食豈唯一夫不耕或受其饑而¶
<pb:KR2a0016_WYG_092-8a>¶
已所以嵗有不稔便致甚困尋臺邸用米不異於銀謂¶
宜准銀課米即事為便其三曰中宿縣俚民課銀一子¶
丁輸南稱半兩尋此縣自不出銀又俚民皆巢居鳥語¶
不閑貨易之宜每至買銀為損已甚又稱兩受入易生¶
姦巧山俚愚怯不辨自申官所課甚輕民以所輸為劇¶
今若聼計丁課米公私兼利在郡著績太祖嘉之下詔¶
曰始興太守豁潔已退食恪居在官政事脩理恵澤沾¶
被近嶺南荒弊郡境尤甚拯䘏有方濟厥饑饉雖古之¶
<pb:KR2a0016_WYG_092-8b>¶
良守蔑以尚焉宜䝉褒賁以旌清績可賜絹二百匹榖¶
千斛五年以為持莭督廣交二州諸軍事寜逺將軍平¶
越中郎將廣州刺史未拜卒時年五十一太祖又下詔¶
曰豁㢘清勤恪著稱所司故擢授南服申其才志不幸¶
喪殞朕甚悼之可賜錢十萬布百匹以營葬事¶
陸徽字休猷吳郡吳人也郡辟命主簿仍除衛軍車騎¶
二府&KR0257;軍揚州主簿王宏衛將軍主簿除尚書都官郎¶
出補建康令清平無私為太祖所善遷司徒左西掾元¶
<pb:KR2a0016_WYG_092-9a>¶
嘉十四年為始興太守眀年仍除使持莭交廣二州諸¶
軍事綏逺將軍平越中郎將廣州刺史清名亞王鎮之¶
為士民所愛詠上表薦士曰臣聞陵雪褒潁貞柯必振¶
尊風賞流清原斯挹是以衣囊揮譽於西京折轅延髙¶
於東帝伏見廣州别駕従事史朱萬嗣年五十三字少¶
豫理業沖夷秉操純白行稱私庭能著官政雖氏非世¶
禄宦無通資而随牒南服位極僚首九綜州綱三端府¶
職頻掌蕃機屢績符守年暨知命㢘尚愈髙冰心與貪¶
<pb:KR2a0016_WYG_092-9b>¶
流争激霜情與晩莭彌茂&KR0663;宰金山家無寳鏤之飾連¶
組珠海室靡璫珥之珎确然守志不求聞達實足以澄¶
革汙吏洗鏡貪氓臣謬忝司牧任専萬里雖情祗慎擢¶
才闕豪露敢罄愚陋舉其所知如得提名禮闈抗迹朝¶
省摶嶺表之清風負冰宇之潔望則恩融一臣而施光¶
萬物敢縁天澤雲行時徳雨施每甄外州榮加逺國是¶
以獻其瞽言希垂聼覽二十一年徴以為南平王鑠冠¶
軍司馬長沙内史行湘州府事母憂去職張尋趙廣為¶
<pb:KR2a0016_WYG_092-10a>¶
亂於益州兵㓂之餘政荒民擾二十三年乃追徴為持¶
莭督益寜二州諸軍事寜𦍤將軍益州刺史隠䘏有方¶
威恵兼著㓂盗静息民物殷阜蜀土安説至今稱之二¶
十九年卒時年六十二身亡之日家無餘財太祖甚痛¶
惜之詔曰徽厲志㢘潔歴任恪勤奉公盡誠克己無倦¶
褒榮未申不幸夙殞言念在懐以為傷恨可贈輔國將¶
軍本官如故賜錢十萬米二百斛諡曰簡子子叡正員¶
外郎弟展臧質車騎長史尋陽太守質敗従誅¶
<pb:KR2a0016_WYG_092-10b>¶
阮長之字茂景陳㽞尉氏人也祖思曠金紫光禄大夫¶
父普驃騎咨議㕘軍長之年十五喪父有孝性哀感傍¶
人服除蔬食者猶積載閑居篤學未嘗有惰容初為諸¶
府㕘軍除員外散騎侍郎母老求補襄垣令督郵無禮¶
鞭之去職尋補廬陵王義真車騎行正㕘軍平越長史¶
東莞太守入為尚書殿中郎出為武昌太守時王宏為¶
江州雅相知重引為車騎従事中郎入為太子中舎人¶
中書侍郎以母老固辭朝直補彭城王義康平北咨議¶
<pb:KR2a0016_WYG_092-11a>¶
㕘軍元嘉九年遷臨川内史以南土卑濕母年老非所¶
宜辭不就十一年復除臨海太守至郡少時而母亡葬¶
畢不勝憂十四年卒時年五十九時郡縣田禄芒種為¶
斷此前去官者則一年秩禄皆入前人此後去官者則¶
一年秩禄皆入後人始以元嘉末改此科計月分禄長¶
之去武昌郡代人未至以芒種後一日解印綬初發京¶
師親故或以器物贈别得便緘録後歸悉以還之在中¶
書省直夜往鄰省誤著履出閤依事自列門下門下以¶
<pb:KR2a0016_WYG_092-11b>¶
闇夜人不知不受列長之固遣送之曰一生不侮闇室¶
前後所莅官皆有風政為後人所思宋世言善治者咸¶
稱之子師門原鄉令¶
江秉之字元𠦑濟陽考城人也祖逌晉太常父纂給事¶
中秉之少孤弟妹七人並皆㓜穉撫育姻娶罄其心力¶
初為劉穆之丹陽前軍府㕘軍髙祖督徐州轉主簿仍¶
為世子中軍㕘軍宋受禪随例為貟外散騎侍郎補太¶
子詹事丞少帝即位入為尚書都官郎出為永世烏程¶
<pb:KR2a0016_WYG_092-12a>¶
令以善政著名東土徴建康令為治嚴察京邑肅然殷¶
景仁為領軍請為司馬復出為山隂令民户三萬政事¶
煩擾訟□殷積階庭常數百人秉之御繁以簡常得無¶
事宋世唯顧凱之亦以省務著績其餘雖復刑政循理¶
而未能簡事以在縣有能遷補新安太守元嘉十二年¶
轉在臨海並以簡約見稱所得禄秩悉散之親故妻子¶
常饑寒人有勸其營田者秉之正色曰食禄之家豈可¶
與農人競利在部作書案一枚及去官㽞以付庫十七¶
<pb:KR2a0016_WYG_092-12b>¶
年卒時年六十子徽尚書都官郎吳令元㐫殺徐湛之¶
徽以黨與見誅子謐昇眀末為尚書吏部郎元嘉初太¶
祖遣大使廵行四方兼散騎常侍孔黙之王歆之等上¶
言宣威將軍陳南頓二郡太守李元徳清勤均平姦盗¶
止息彭城内史魏恭子㢘恪脩慎在公忘私安約守儉¶
久而彌固前宋縣令成浦治政寛濟遺詠在民前鮦陽¶
令李熈國在事有方民思其政山桑令何道自少清㢘¶
白首彌厲應加襃賚以勸於後乃進元徳號寜𦍤將軍¶
<pb:KR2a0016_WYG_092-13a>¶
恭子賜絹五十匹榖五百斛浦熈國道各賜絹三十匹¶
榖二百斛¶
王歆之字叔道河東人也曽祖愆期有名晉世官至南¶
蠻校尉祖尋之光禄大夫父肇之豫章公相歆之被遇¶
於太祖歴顯官左民尚書光禄大夫卒官元嘉九年豫¶
州刺史長沙王義欣上言所統威逺將軍北譙梁二郡¶
太守關中侯申季歴自奉職邦畿於兹五年信恵並宣¶
威化兼著外清姦暴内輯民黎役賦均平閭井齊肅綏¶
<pb:KR2a0016_WYG_092-13b>¶
穆初附招攜荒逺郊境之外仰澤懐風爵賞之授績能¶
是顯宜升階秩以崇奬勸進號寜𦍤將軍其後晉夀太¶
守郭啟元亦有清莭卒官元嘉二十八年詔曰故綏逺¶
將軍晉夀太守郭啟元往銜命虜庭秉意不屈受任白¶
水盡勤靡懈公奉私餼纎毫弗納布衣蔬食飭躬惟儉¶
故超授顯邦以甄㢘績而介誠苦莭終始匪貳身死之¶
日妻子凍餒志操殊俗良可哀悼可賜其家榖五百斛¶
時有北地傅僧祐潁川陳珉髙平張祐並以吏才見知¶
<pb:KR2a0016_WYG_092-14a>¶
僧祐事在臧燾𫝊珉為吳令善發姦伏境内以為神眀¶
祐祖父湛晉孝武世以才學為中書侍郎光禄勲祐&KR0663;¶
臨安武康錢塘令並著能名宋世言長吏者以三人為¶
首元嘉中髙平太守潘詞有清莭子亮為昌慮令亦著¶
㢘名大眀中為徐州刺史劉道隆所表世祖世吳郡陸¶
法眞厯官有清莭嘗為劉秀之安北録事㕘軍太山羊¶
希與安北咨議㕘軍孫詵書曰足下同僚似有陸録事¶
者此生東南名地又張元外孫持身至清雅有志莭年¶
<pb:KR2a0016_WYG_092-14b>¶
髙官下秉操不衰計當日夕相與申意太宗初為南海¶
太守卒官太宗世琅邪王悦亦莅官清正見知悦字少¶
眀晉右將軍羲之曽孫也父靖之官至司徒左長史靖¶
之為劉穆之所厚就穆之求侍中如此非一穆之曰卿¶
若不求久自得也遂不果悦泰始中為黄門郎御史中¶
丞上以其㢘介賜良田五頃遷尚書吏部郎侍中在門¶
下盡其心力五年卒官追贈太常初悦為侍中檢校御¶
府太官太醫諸署得姦巧甚多及悦死衆咸謂諸署詋¶
<pb:KR2a0016_WYG_092-15a>¶
詛之上乃収典掌者十餘人桎梏云送淮隂宻令渡𤓰¶
歩江投之中流¶
史臣曰夫善政之於民猶良工之於埴也用功寡而成¶
器多漢世户口殷盛刑務簡闊郡縣治民無所横擾勸¶
賞威刑事多専斷尺一詔書希經邦邑龔黄之化易以¶
有成降及晩代情偽繁起民減昔時務多前世立績垂¶
風艱易百倍若以上古之化治此世之民今吏之良撫¶
前代之俗則武城弦歌將有未暇淮陽卧治如或可勉¶
<pb:KR2a0016_WYG_092-15b>¶
未必今才陋古盖化有淳薄也¶
　¶
　¶
　¶
　¶
　¶
　¶
　宋書卷九十二¶
<pb:KR2a0016_WYG_092-16a>¶
　宋書卷九十二考證¶
杜慧度傳聞刺史騰遯之當至○騰南史作滕¶
徐豁傳諮議致敬惟内外武官○(臣承蒼/)按諮當作豁¶
　以字形相近而訛也¶
王歆之傳王歆之字叔道河東人也○諸本王歆之皆¶
　另行作専傳目録良吏傳亦載王歆之名(臣承蒼/)按¶
　此傳内正叙歆之世出及所厯之官並未及居官政¶
　蹟安得謂之循吏大抵因江秉之傳末載孔黙之與¶
<pb:KR2a0016_WYG_092-16b>¶
　王歆之薦太守李元徳等五人遂以歆之世系官位¶
　附記於此其後又載申季歴郭啟元諸人亦如李元¶
　徳五人之例自王歆之字叔道以下凡三十二行皆¶
　當接寫江秉之傳後斷不可以歆之為循吏中一人¶
　目録内王歆之三字並宜削去縁諸本相承已久姑¶
　仍其舊而考摘其謬著於此¶
　¶
　宋書卷九十二考證¶

